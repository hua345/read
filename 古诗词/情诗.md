### 春思
#####  李白
#### 燕草如碧丝，秦桑低绿枝。
#### 当君怀归日，是妾断肠时。
#### 春风不相识，何事入罗帷？

### 鹊桥仙
##### (宋)秦观

#### 纤云弄巧，飞星传恨，银汉迢迢暗度。
#### 金风玉露一相逢，便胜却人间无数。
#### 柔情似水，佳期如梦，忍顾鹊桥归路。
#### 两情若是久长时，又岂在朝朝暮暮。

### 子夜四时歌 《南朝乐府民歌》
##### 秋风入窗里，罗账起飘扬。
##### 仰头看明月，寄情千里光。

### 竹枝词（一） （唐）刘禹锡

##### 杨柳青青江水平，闻郎江上唱歌声。
##### 东边日出西边雨，道是无晴却有晴。

### 卜算子（宋）李之仪

##### 我住长江头，君住长江尾。
##### 日日思君不见君，共饮长江水。
##### 此水几时休，此恨何时已。
##### 只愿君心似我心，定不负相思意！
